<?xml version="1.0" encoding="UTF-8"?>
<div>
	<ol>
		<first><h3>Початок</h3>
			<p>
				Історія виникнення iPhone пов'язана з появою популярного плеєра iPod. У період 2002–2004 директор Apple Стів Джобс став розробляти ідею створення пристрою, здатного об'єднати в собі всі гаджети, які людям доводилося носити окремо: мобільний телефон, плеєр, КПК. Цю нішу могли зайняти смартфони, які з'явилися в той час і вже набирали популярність. Сам Стів Джобс на конференції «D- All Things Digital» 2010 року, що проводилась Уолл-стріт джорнал, заявив про першість ідеї планшету над пізнішою ідеєю телефону «iPhone»[2].
			</p>
		</first>
		<second><h3>Перші кроки</h3>
			<p>
				Перший проект телефону, що носив кодову назву Purple 1, не був доведений до кінця. Наступним етапом для Apple стала участь у створенні мобільного телефону «Motorola ROKR», що вийшов на ринок у вересні 2005 року. Пристрій позиціонувався як плеєр, тісно інтегрований з програвачем «iTunes». Інтерфейс плеєра в телефоні був створений Apple і нагадував інтерфейс iPod. Однак, зважаючи на невдалий дизайн і слабку функціональність, телефон так і не набув широкого поширення і навіть був названий провалом року.
			</p>
		</second>
		<third><h3>Purple 2</h3>
			<p>
				Незважаючи на відсутність успіху з Motorola ROKR, вже в лютому 2005 року Стів Джобс почав переговори про двостороннє партнерство зі стільниковим оператором Cingular, заявивши, що його компанія здатна і має намір представити власний пристрій. Розробка iPhone проходила в обстановці суворої секретності. Інженери, що працювали над різними частинами (програмної та апаратної) продукту, не мали можливості спілкуватися один з одним. Для переговорів з Cingular, представники Apple реєструвалися під виглядом співробітників партнерської компанії Infineon. Проект мав внутрішню назву «Purple 2».
			</p>
		</third>


	</ol>
</div>